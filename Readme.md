<div dir="rtl">

# :computer: راهنمای گرفتن پیشنهاد کاری از اروپا


 این مخزن راهنمایی برای جمع‌آوری نکات مهم و کاربردی برای گرفتن پیشنهاد کاری از اروپا است

## :mag_right: فهرست موضوعات

* [آماده سازی](#octocat-آماده-سازی)
* [ساختن رزومه و کاور لتر مناسب](#memo-ساختن-رزومه-و-کاور-لتر-مناسب)
* [اپلای در سایت های کاریابی](#checkered_flag-اپلای-در-سایتهای-کاریابی)
* [مصاحبه اول](#one-مصاحبه-اول)
* [تست](#notebook-تست)
* [مصاحبه دوم](#guardsman-مصاحبه-دوم)
* [مصاحبه نهایی](#fire-مصاحبه-نهایی)


***

## :octocat: آماده سازی


برای آماده سازی مناسب اولین و مهم ترین موضوع عمیق تر شدن در زمینه کاری خودتون هست. فرقی نمیکنه برنامه نویس وب هستین یا موبایل . اگر فقط و فقط ادعا کنین که یه تکنولوژی رو بلد هستین باید به صورت مفهومی اون رو بدونین. به قول معروف, اقیانوسی از زبون های مختلف دونستن با عمق یه سانتی متر برای اپلای کاری به درد نمیخوره.

نکته مهم بعدی زبان هست. ببینین! کل فرآیند مصاحبه و تست یه برنامه روتین هست که دونستن زبان در سطح متوسط رو به خوب براش کفایت میکنه اما هرچقدر روی انگلیسی کار کنین ثمره اش رو تو محل کار بعدی تون بیشتر و بیشتر میبینین.



 ***


## :memo: ساختن رزومه و کاور لتر مناسب

رزومه اولین چیزیه که از شما میبینن . هر چقدر هم برنامه نویس خفن و با تجربه ای باشین تا وقتی رزومه خوبی نداشته باشین شانس کمی برای گرفتن مصاحبه دارین. برای اینکه یه رزومه قوی داشته باشیم سایت های رزومه ساز زیادی هستن که به نظرم 
[https://novoresume.com](https://novoresume.com)
جزو بهترین ها است. بهتون پیشنهادای مختلفی میده و شما میتونین با استفاده از پوسته هایی که داره یه رزومه با فرمت استاندارد داشته باشین


***


## :checkered_flag: اپلای در سایت های کاریابی

 نام وبسایت | توضیحات
 --- | ---
[Stack Overflow](https://stackoverflow.com/jobs) | با استفاده از فیلترهاش شما میتونین خیلی راحت واسه شغل ایده آلتون اپلای کنین
[Linkedin](https://linkedin.com) | حتما حتما لینکدینتون با رزومه تون آپدیت باشه
[Xing](https://xing.com/) | یکی از سایتهای کاریابی مخصوص آلمان که البته اکثر کارها نیاز به دونستن زبون آلمانی دارن
[Honeypot](https://honeypot.io) | سایتی که شما رزومه تون رو میفرستین براشون ازتون مصاحبه و تست میگیرن و در صورت قبولی رزومه تون رو میزارن برای شرکت های مختلف. کار واسط رو دارن و از شما هم در هیچ مرحله ای پولی نمیگیرن 

 ***


## :one: مصاحبه اول

مصاحبه اول حکم آشنایی مختصر فرد با شرکت و بالعکس را داره. باید دقت کنین که قبل از مصاحبه راجع به شرکتی که میخواین اپلای کنین, اطلاعات جمع آوری کنین. از فرهنگ سازمانیشون - اینکه مثلا اسکرام استفاده میکنن- تا تکنولوژی هایی که استفاده میکنن همه و همه میتونه کمک شایانی بهتون کنه. 

بخش اول مصاحبه اول معمولا اختصاص داره به معرفی شرکت از نگاه مدیر منابع انسانی. بعد از اون, از شما میپرسه که راجع به خودتون بگین و چرا میخواین کاری که الان دارین رو ترک کنین. یادتون باشه هیچوقت راجع به جایی که الان مشغول به کار هستین بد نگین که نمود منفی داره. راجع به سخت ترین چالشی که داشتین سوال میپرسه که خیلی خوبه از قبل بدونین چی میخواین بگین. سوالای دیگه هم مربوط به نقاط قوت و ضعف و حقوق درخواستی هست. برا این آخری باید با توجه به شهر اطلاعات داشته باشین از قبل که یه زمان عددی که به شخص میگین خارج از عرف نباشه. اینطور هم میشه جواب داد که استاندارد حقوق رو قبول میکنین و از گفتن عدد دقیق صرفنظر کنین. 
در انتها ازتون میپرسن سوالی ندارین که هیچوقت, تاکید میکنم هیچوقت نگین نه! 
ازشون راجع به موضوعات مختلف میتونین سوال بپرسین.. از تعداد افراد تیمی که قراره باهاشون کار کنین تا چیزی که دقیقا ازتون ازتون به عنوان نیروی کار حرفه ای میخوان تا زمان و چگونگی مرحله بعدی همین مصاحبه!

 ***
  

## :notebook: تست

اگه از پس مرحله اول بر بیاین. به احتمال زیاد تو مرحله دوم براتون یه تست برنامه مختصر ایمیل میکنن تا سطح فنی شما سنجیده بشه. 

این تست میتونه به چند حالت مختلف باشه:

اولین حالت, تستی هست  تو سایت 
[HackerRank](https://hackerrank.com) 
شما طبق یه زمان بندی محدود باید سوالات مشخص مربوط به فیلدی که اپلای کردین رو جواب بدین. تعداد سوالات معمولا بین سه تا هفت تا است و زمان هم بین چهل و پنج تا صد و بیست دقیقه است. 

دومین حالت پروژه ای هست که شرکت براتون میفرسته:
معمولا یه تست ساده با یه سری نکات ریز که پیاده سازی و استایل کدتون نشون دهنده سطح شما هست. زمان تحویل رو باید از کسی که میفرسته بپرسین تا فرصتی که دارین نپره!


 ***

## :guardsman: مصاحبه دوم

خب تو این مرحله چیزی که باهاش روبرو میشین به صورت معمول یه مصاحبه اسکایپی هست با دو نفر:
مدیر منابع انسانی و مدیر بخش مربوط 

مصاحبه میتونه دو ساعت طول بکشه چون برای هردو طرف تعیین کننده است:
از شما احتمالا میخوان تو مصاحبه کد بزنین براشون تا سرعت و دقتتون رو ببینن. راجع به معماری های مختلف و طرز فکرتون میپرسن و در نهایت اولین زمانی که میتونین اونجا باشین رو جویا میشن. دقت کنین پیش نیاز همه اینها توانایی ارتباط گرفتنه و بدیهیه که زبانتون باید کشش دو ساعت گفت و شنود رو داشته باشه.

 ***

## :fire: مصاحبه نهایی

با رد شدن از مرحله دوم برای شما قراردادتون رو میفرستن. تک تک جملات قرارداد رو باید بخونین و اگه دنبال بلوکارت هستین باید مبلغ قراردادتون از ۴۲ هزاریورو تو سال بیشتر باشه. قبل از تایید قراردادتون باید با شرکت مربوط صحبت کنین که در صورت امکان نامه درخواست نیرو رو برای سفارت ارسال کنه تا پروسه شما سریع تر انجام شه. بعد از امضای دو طرف, راجع به زمان بندی مصاحبه نهایی صحبت میکنین. 
مصاحبه نهایی تو دفتر شرکت به صورت حضوری هست و همونجا هم شما با تیم آینده خودتون آشنا میشین.
اگر مشکل حاد و غیر قابل پیش بینی ای توی مصاحبه آخر پیش نیاد -که معمولا بعیده بیاد- شما کارمند جدید اون شرکت هستین.


تبریک!
 ***

</div>
